WordPress - softver za objavljivanje na mreži

Copyright 2014 od suradnika

Ovaj program je slobodan; možete ga distribuirati i/ili mijenjati pod uvjetima
GNU Opće javne licence kako ju je objavio Free Software Foundation; ili inačice
2 Licence, ili (po vašem izboru) bilo koje novije inačice.

Ovaj program se distribuira u nadi da će biti koristan, ali BEZ IKAKVOG
JAMSTVA; čak i bez podrazumijevanog jamstva TRGOVINSKE PRIKLADNOSTI ili
ODGOVARANJA ODREĐENOJ SVRSI. Za detalje pročitajte GNU Opću javnu licencu.

Trebali ste dobiti primjerak GNU Opće javne licence uz ovaj program; ako niste,
pišite na adresu: Free Software Foundation, Inc.,
59 Temple Place - Suite 330, Boston, MA 02111-1307, USA.

Ovaj program sadržava rad pokriven sljedećim autorskim pravima i bilješkama o
dozvolama:

  b2 je (c) 2001, 2002 Michel Valdrighi - m@tidakada.com -
  http://tidakada.com

  Gdje god je korišten kod od trećih strana, autor je naveden u komentaru koda.
  
  b2 je objavljen pod GPL-om

i

  WordPress - softver za objavljivanje na mreži
  
  Copyright 2003-2010 od suradnika
  
  WordPress je objavljen pod GPL-om

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=

                        GNU OPĆA JAVNA LICENCA
                        verzija 2, lipanj 1991.

Ovo je neslužbeni prijevod GNU Opće javne licence na hrvatski jezik. Nije ga
objavio Free Software Foundation i zakonito ne izriče uvjete distribucije
programa koji koriste GNU GPL -- to čini samo izvorni, engleski tekst GNU
GPL-a. Međutim, nadamo se da će ovaj prijevod pomoći hrvatskim čitateljima u
boljem razumijevanju GPL-a.

Copyright (C) 1989., 1991. Free Software Foundation, Inc.
59 Temple Place - Suite 330, Boston, MA 02111-1307, USA.
Umnažanje i distribuiranje primjeraka ove licence jednakih izvorniku dopušteno
je svakomu, no njeno je mijenjanje zabranjeno.

                                Predgovor

Licence većine programa nastoje vam oduzeti slobodu da ih dijelite i mijenjate.
Tomu nasuprot, GNU Opća javna licenca jamči vam slobodu dijeljenja i mijenjanja
slobodnih programa -- kako bi program bio slobodan za sve svoje korisnike. Ova
Opća javna licenca vrijedi za veći dio programa Free Software Foundationa i
bilo koji drugi program čiji se autor obveže na njeno korištenje. (Neke druge
programe Free Software Foundationa pokriva GNU Opća javna licenca za
knjižnice.) I vi je možete primjeniti na svoje programe.

Kada govorimo o slobodnim programima, govorimo o slobodi, a ne cijeni. Naša
Opća javna licenca je stvorena kako bi vam zajamčila slobodu distribuiranja
primjeraka slobodnih programa (i, ako želite, naplaćivanje toga), primanje
izvornog koda ili mogućnost da ga dobijete, mogućnost mijenjanja programa ili
korištenja njegovih dijelova u novim slobodnim programima; te saznanje da to
možete učiniti.

Kako bi zaštitili vaša prava, moramo postaviti ograničenja koja zabranjuju bilo
kome poricanje ovih prava ili zahtjev da ih se odreknete. Ova ograničenja
predstavljaju određene odgovornosti za vas ako distribuirate ili mijenjate
primjerke programa.

Na primjer, ako distribuirate primjerke takvog programa, besplatno ili ne,
primateljima morate dati sva prava koja imate i sami. Također, oni moraju
dobiti izvorni kod ili mogućnost njegova dobivanja. A vi ih morate obavijestiti
o ovim uvjetima kako bi znali svoja prava.

Vaša prava štitimo u dva koraka: 1. stavljajući autorska prava na program,
te 2. nudeći vam ovu licencu koja vam omogućava zakonito umnažanje,
distribuiranje i/ili mijenjanje programa.

Također, zbog zaštite svakog autora i nas, želimo biti sigurni da svi razumiju
da za ovakve slobodne programe nema jamstva. Ako program netko promijeni
i pošalje dalje, želimo da njegovi primatelji znaju kako ono što su dobili nije
izvornik, kako bilo kakvi problemi u takvoj verziji ne bi utjecali na ugled
izvornog autora.

Na kraju, svakom slobodnom programu stalno prijete patenti. Želimo izbjeći
opasnost individualnog licenciranja od strane redistributora slobodnog
programa, što bi program učinilo vlasništvom. Da to spriječimo, razjasnili smo
kako svaki patent mora biti licenciran za svačiju slobodnu uporabu ili uopće
ne biti licenciran.

Slijede točne obveze i uvjeti za umnažanje, distribuiranje i mijenjanje.

                        GNU OPĆA JAVNA LICENCA
        OBVEZE I UVJETI ZA UMNAŽANJE, DISTRIBUIRANJE I MIJENJANJE

  0. Ova Licenca vrijedi za svaki program ili drugo djelo koje sadrži obavijest
vlasnika autorskog prava prema kojoj se ono može distribuirati pod uvjetima ove
Opće javne licence. Pojam "Program" nadalje se odnosi na svaki takav program
ili djelo, a "djelo zasnovano na Programu" odnosi se na Program ili bilo koji
rad izveden iz njega po zakonu o autorskim pravima: dakle, djelo koje sadrži
program ili njegov dio, točan ili s promjenama i/ili preveden na drugi jezik.
(Nadalje, prijevod je bez ograničenja uključen u pojam "promjena".) Svakom
korisniku licence obraćamo se kao "vama".

O aktivnostima osim umnažanja, distribucije i mijenjanja ova Licenca ne govori;
one su izvan njenog dosega. Čin pokretanja Programa nije ograničen, a o
njegovom rezultatu govorimo samo ako je sadržaj rezultata također djelo
zasnovano na Programu (bez obzira što ga je stvorio Program). Je li to istina
ovisi o funkciji Programa.

  1. Smijete umnažati i distribuirati točne kopije izvornog koda Programa kakvog
ga dobijete, na bilo kakvom mediju, ako očigledno i prikladno na svakoj kopiji
istaknete odgovarajuću poruku o autorskim pravima i odricanje jamstava;
ostavite nepromijenjenim sve obavijesti koje se odnose na ovu Licencu i na
nepostojanje jamstava; i dajte svakom primatelju Programa primjerak ove Licence
zajedno s Programom.

Smijete naplatiti fizički čin prenošenja kopije i možete po svom izboru
ponuditi jamstvo za naplatu.

  2. Smijete mijenjati svoj primjerak ili primjerke Programa ili bilo kojeg
njegovog dijela, tako oblikovajući djelo zasnovano na Programu, i umnažati
i distribuirati takve promjene ili djelo pod uvjetima prethodnog Dijela 1.,
ako zadovoljavate ove uvjete:

    a) Promijenjene datoteke moraju nositi istaknute obavijesti da ste
    promijenili datoteke i datum svake promjene.

    b) Svako djelo koje distribuirate ili objavite, a koje u cjelosti ili
    djelomično sadrži ili je izvedeno iz Programa ili njegovog dijela, mora
    biti licencirano u cjelosti bez naplate svima pod uvjetima ove Licence.

    c) Ako promijenjeni program, kada je normalno pokrenut, čita naredbe
    interaktivno, on mora, pokrenut za takvu interaktivnu uporabu u
    najuobičajenijem načinu, ispisati ili prikazati obavijest koja uključuje
    odgovarajuću poruku o autorskim pravima i obavijest da nema jamstva (ili
    drugačiju, koja kaže da vi jamčite) i da korisnici mogu ponovno 
    distribuirati program pod ovim uvjetima, i objasniti korisniku kako da
    pročita primjerak ove Licence. (Iznimka: ako je sam Program interaktivan,
    ali obično ne ispisuje takvu obavijest, vaše djelo zasnovano na Programu
    ne mora ispisati obavijest.) 

Ove potrebe vrijede za promijenjeno djelo u cjelini. Ako raspoznatljivi
dijelovi tog djela nisu izvedeni iz Programa, i mogu se sami razumno smatrati
nezavisnim i odvojenim djelima, onda ova Licenca, i njeni uvjeti, ne vrijede za
te dijelove kada ih distribuirate kao zasebna djela. Ali ako distribuirate iste
dijelove kao dio cjeline koja je djelo zasnovano na Programu, distribucija te
cjeline mora zadovoljavati uvjete ove Licence, čije dozvole drugima koji su je
licencirali vrijede za cjelinu, odnosno svaki njen dio bez obzira tko ga je
napisao.

Dakle, ovom dijelu nije namjera da dobije prava ili da pobija vaša prava na
djelo koje ste vi napisali u cjelini; namjera mu je poboljšati pravo nadzora
distribucije izvedenih ili skupljenih djela zasnovanih na Programu.

Također, sama integracija drugog djela nezasnovanog na Programu s Programom
(ili djelom zasnovanim na Programu) na mediju pohranjivanja ili distribucije
ne dovodi to drugo djelo u doseg ove Licence.

  3. Smijete umnažati i distribuirati Program (ili djelo na njemu zasnovano,
po Dijelu 2.) u objektnom kodu ili izvršnom obliku pod uvjetima Dijela 1. i 2.
ako učinite jedno od sljedećeg:

    a) Popratite ga potpunim odgovarajućim strojno čitljivim izvornim kodom,
    koji mora biti distribuiran pod uvjetima Dijela 1. i 2. na mediju po izboru
    korištenom za razmjenu programa; ili

    b) Popratite ga pisanom ponudom, koja vrijedi barem tri godine, da ćete
    svakoj trećoj stranci dati, za cijenu ne veću od vašeg troška fizičkog
    vršenja distribucije izvornog koda, potpunu strojno čitljivu kopiju
    odgovarajućeg izvornog koda, koju će se distribuirati pod uvjetima
    Dijela 1. i 2. na mediju po izboru korištenom za razmjenu programa; ili

    c) Popratite ga informacijama koje ste vi primili o ponudi za distribuciju
    odgovarajućeg izvornog koda. (Ova mogućnost vrijedi samo za nekomercijalnu
    distribuciju i samo ako ste primili program u objektnom kodu ili izvršnom
    obliku s takvom ponudom, prema prethodnom Odlomku b.) 

Pod izvornim kodom za djelo mislimo na željeni oblik djela za njegovo
mijenjanje. Za izvršno djelo, potpuni izvorni kod odnosi se na izvorni kod svih
modula koje ono sadrži, uz datoteke koje definiraju svako uključeno sučelje, uz
skripte za nadzor prevođenja i instalacije izvršne datoteke. Međutim, kao
posebna iznimka, distribuirani izvorni kod ne mora uključiti bilo što što se
obično distribuira (bilo u izvornom kodu, bilo u izvršnom obliku) s glavnim
dijelovima (prevodioc, jezgra, itd.) operacijskog sustava na kojem izvršna
datoteka radi, osim ako sam taj dio prati izvršnu datoteku.

Ako se izvršna datoteka ili objektni kod distribuira omogućavanjem pristupa
kopiji na određenom mjestu, onda se omogućavanje jednakog pristupa izvornom
kodu smatra distribucijom izvornog koda, iako se drugi ne prisiljavaju na
umnažanje izvornog koda zajedno s objektnim.

  4. Ne smijete umnažati, mijenjati, podlicencirati ili distribuirati Program
osim kako je izraženo u ovoj Licenci. Bilo kakav pokušaj umnažanja, mijenjanja,
podlicenciranja ili distribuiranja Programa je nezakonit, i odmah poništava
vaša prava prema ovoj Licenci. Međutim, strankama koje su od vas dobile kopije
ili prava pod ovom Licencom neće biti poništene licence, dok zadovoljavaju sve
uvjete.

  5. Ne morate prihvatiti ovu Licencu, pošto ju niste potpisali. Međutim, ništa
vam drugo ne jamči dozvolu za mijenjanje ili distribuciju Programa ili iz njega
izvedenih djela. Te su radnje zakonom zabranjene ako ne prihvatite ovu Licencu.
Prema tome, mijenjanjem ili distribuiranjem Programa (ili djela na njemu
zasnovanog), pokazujete svoj pristanak na ovu Licencu, i sve njene obveze i
uvjete za umnažanje, distribuiranje i mijenjanje Programa ili djela na njemu
zasnovanih.

  6. Svaki put kada ponovo distribuirate Program (ili bilo koje djelo zasnovano
na Programu), primatelj automatski prima licencu od izvornog vlasnika za
umnažanje, distribuiranje ili mijenjanje Programa prema ovim obvezama i
uvjetima. Ne smijete nametnuti bilo kakva daljnja ograničenja na primateljevo
korištenje ovdje zajamčenih prava. Niste odgovorni za traženje zadovoljavanja
ove Licence od drugih stranaka.

  7. Ako vam se, kao posljedicu sudske presude ili tužbe za kršenje patenta ili
iz bilo kojeg drugog razloga (ne samo što se tiče patenata), nameću obveze
(bilo sudskim nalogom, nagodbom, ili drukčije) u kontradikciji s uvjetima ove
Licence, to ne znači da smijete kršiti uvjete ove Licence. Ako ne možete
distribuirati tako da zadovoljavate istodobno i svoje obveze pod ovom Licencom
i sve ostale odgovarajuće obveze, onda kao posljedicu uopće ne smijete
distribuirati Program. Na primjer, ako patentna licenca ne dopušta slobodnu
redistribuciju Programa svima koji njegove kopije dobiju izravno ili neizravno
od vas, onda je jedini način na koji možete zadovoljiti i nju i ovu Licencu
prestanak distribuiranja Programa.

Ako se bilo koji dio ovog Dijela drži nevažećim ili neprovedivim pod bilo
kakvim okolnostima, namjena je Dijela da vrijedi i Dio u cjelini namijenjen je
da vrijedi u drugim okolnostima.

Ovom Dijelu nije svrha da vas potakne na kršenje patenata ili drugih prava na
vlasništvo ili na njihovo pobijanje; jedina mu je svrha zaštita integriteta
distribucijskog sustava slobodnih programa, kojeg implementira javna praksa.
Mnogi ljudi su velikodušno pridonijeli velikom broju programa distribuiranim
kroz taj sustav pouzdajući se u dosljednu primjenu tog sustava;
na autoru/donatoru je odluka da li će programe distribuirati nekim drugim
sustavom i korisnik licence ne može mu nametati svoj izbor.

Namjera ovog Dijela je razjašnjavanje onoga za što se vjeruje da su posljedice
ostatka Licence.

  8. Ako je distribucija i/ili korištenje Programa u nekim državama ograničeno
bilo patentima bilo sučeljima na koje se polažu autorska prava, izvorni vlasnik
autorskih prava koji je Program stavio pod ovu Licencu može dodati eksplicitno
zemljopisno ograničenje distribucije izuzimajući takve države, i čineći
distribuciju dozvoljenom samo u ili među državama koje nisu izuzete. U tom
slučaju, ova Licenca uključuje ograničenje kao da je napisano u tijelu ove
Licence.

  9. Free Software Foundation s vremena na vrijeme može objaviti promijenjene
i/ili nove verzije Opće javne licence. Takve nove verzije bit će duhom slične
sadašnjoj, no mogu se razlikovati u detaljima kako bi se riješili novi problemi
ili brige.

Svakoj verziji se daje različit broj verzije. Ako Program navodi broj verzije
ove Licence koja za njega vrijedi i "bilo koja kasnija verzija", smijete
poštovati obveze i uvjete te verzije ili bilo koje kasnije verzije koju je
objavio Free Software Foundation. Ako Program ne određuje broj verzije ove
Licence, smijete odabrati bilo koju verziju ikad izdanu od strane Free Software
Foundationa.

  10. Ako želite uključiti dijelove Programa u druge besplatne programe čiji se
uvjeti distribucije razlikuju, pišite autoru i tražite njegovu dozvolu. Za
programe čija autorska prava ima Free Software Foundation, pišite Free Software
Foundationu; ponekad radi toga radimo iznimke. U odlučivanju će nas voditi dva
cilja čuvanja slobode svih izvedenica iz našeg programa i promicanje dijeljenja
i ponovnog korištenja programa općenito.

                            NEMA JAMSTVA

  11. POŠTO JE PROGRAM LICENCIRAN BESPLATNO, ZA PROGRAM NEMA JAMSTVA, U MJERI
DOPUŠTENOJ PRIMJENJIVIM ZAKONOM. OSIM AKO JE DRUKČIJE IZRAŽENO NAPISMENO,
VLASNICI AUTORSKIH PRAVA I/ILI DRUGE STRANKE PROGRAM DAJU "KAKAV JEST" BEZ
JAMSTVA BILO KOJE VRSTE, IZRAŽENOG ILI PODRAZUMIJEVANOG, UKLJUČUJUĆI, ALI NE
SAMO NJIH, PODRAZUMIJEVANA JAMSTVA TRGOVINSKE PRIKLADNOSTI I ODGOVARANJA
ODREĐENOJ SVRSI. SVI RIZICI VEZANI ZA KVALITETU I BRZINU PROGRAMA OSTAJU NA
VAMA. AKO SE PROGRAM POKAŽE NEVALJANIM, VI SNOSITE SVE TROŠKOVE POTREBNOG
ODRŽAVANJA, POPRAVLJANJA I ISPRAVLJANJA.

  12. NI U KOJEM SLUČAJU, OSIM NUŽNO PO PRIMJENJIVOM ZAKONU ILI NAGODBOM
NAPISMENO, BILO KOJI VLASNIK AUTORSKIH PRAVA, ILI BILO KOJA DRUGA STRANKA KOJA
SMIJE MIJENJATI I/ILI REDISTRIBUIRATI PROGRAM KAKO JE DOZVOLJENO GORE, NEĆE BITI
VAMA ODGOVORAN ZA ŠTETE, UKLJUČUJUĆI OPĆE, POSEBNE, SLUČAJNE ILI POSLJEDIČNE
ŠTETE PROIZAŠLE IZ KORIŠTENJA ILI NEMOGUĆNOSTI KORIŠTENJA PROGRAMA (UKLJUČUJUĆI,
ALI NE SAMO NJIH, GUBITAK PODATAKA ILI ČINJENJE PODATAKA NETOČNIM ILI GUBITKE
VAS ILI DRUGIH STRANAKA ILI NEUSPJEH PROGRAMA DA RADI S BILO KOJIM DRUGIM
PROGRAMOM), ČAK I AKO JE TAKAV VLASNIK ILI DRUGA STRANKA UPOZORENA NA MOGUĆNOST
TAKVIH ŠTETA.

                        KRAJ OBVEZA I UVJETA

            Kako ove obveze primjeniti na vaše nove programe

Ako razvijete novi program i želite da bude od najveće moguće koristi javnosti,
najbolji je način da to postignete učiniti ga slobodnim programom, kojeg svatko
može distribuirati i mijenjati pod ovim uvjetima.

Kako biste to učinili, programu dodajte sljedeće obavijesti. Najsigurnije je
dodati ih na početku svake datoteke s izvornim kodom, da naglasite nepostojanje
jamstva; svaka bi datoteka trebala imati barem i "copyright" red i upustvo kako
doći do cijele obavijesti.

<jedan red za ime programa i poruku o njegovoj svrsi.>
Copyright (C) 19gg  <ime autora>

Ovaj program je slobodan; možete ga distribuirati i/ili mijenjati pod uvjetima
GNU Opće javne licence kako ju je objavio Free Software Foundation; ili verzije
2 Licence, ili (po vašem izboru) bilo koje novije verzije.

Ovaj program se distribuira u nadi da će biti koristan, ali BEZ IKAKVOG
JAMSTVA; čak i bez podrazumijevanog jamstva TRGOVINSKE PRIKLADNOSTI ili
ODGOVARANJA ODREĐENOJ SVRSI. Za detalje pročitajte GNU Opću javnu licencu.

Trebali ste dobiti primjerak GNU Opće javne licence uz ovaj program; ako niste,
pišite na adresu:
Free Software Foundation, Inc.,
59 Temple Place - Suite 330, Boston, MA 02111-1307, USA.

Također dodajte informacije kako vas kontaktirati elektronski i poštom.

Ako je program interaktivan, neka ispiše kratku poruku poput ove kada se
pokreće u interaktivnom načinu:

Gnomovizija verzija 69, Copyright (C) 19gg ime autora
Gnomovizija dolazi BEZ IKAKVOG JAMSTVA; za detalje napišite
"pokaži j". Ovo je slobodan program, i slobodno ga
možete distribuirati pod određenim uvjetima; za detalje
napišite "pokaži u".

Hipotetske naredbe "pokaži j" i "pokaži u" trebale bi pokazati odgovarajuće
dijelove Opće javne licence. Naravno, naredbe koje ćete vi koristiti mogu se
zvati drukčije; to čak mogu biti klikovi mišem ili dijelovi izbornika -- što
god odgovara vašem programu.

Također biste trebali zamoliti svog poslodavca (ako radite kao programer) ili
školu, ako je ima, da, ako je potrebno, potpiše "odricanje od autorskih prava"
za program. Evo primjera; promijenite imena:

MM, d. o. o., odriče se svih autorskih prava na program "Gnomoviziju"
(koji se upucava kompajlerima) koji je napisao Hrvoje Haker.

<potpis Miroslava Moćnika>, 1. travnja 1989.
Miroslav Moćnik, predsjednik MM d. o. o.

Ova Opća javna licenca ne dozvoljava uključivanje vašeg programa u vlasničke
programe. Ako je vaš program knjižnica podrutina, možda ćete smatrati
korisnijim ako dopustite vezanje vlasničkih aplikacija s njom. Ako to želite
učiniti, umjesto ove Licence koristite GNU Opću javnu licencu za knjižnice.

PISANA PONUDA

Izvorni kod za bilo koje programske binarne zapise ili kompresirane skripte
koje su uključene sa WordPressom mogu se slobodno preuzeti na sljedećem URL-u:

	https://wordpress.org/download/source/
